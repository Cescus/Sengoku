<!DOCTYPE HTML>
<html>
	<head>
	<title>Sengoku jidai - Il periodo degli stati in guerra</title>
		<style>
			h1 {color: red;
			font-family: Georgia;
			}
			
			h2 {color: black;
			font-family: Georgia;
			}
			
			p {color: black;
			font-family: garamond;
			}
		</style>
	</head>
	<body>
<h1>Sengoku jidai - Il periodo degli Stati in Guerra</h1>
<h2>Cosa vuol dire "Sengoku jidai"</h2>
<p>Il <i>Sengoku jidai</i> «periodo degli Stati in Guerra» (1477-1576), corrisponde agli ultimi cento anni circa della dinastia Ashikaga durante il quale il loro potere declinò completamente, fino alla deposizione dell'ultimo loro <i>shogun</i>.</p>
<h2>Il Giappone all'alba del Sengoku jidai</h2>
<p>Il periodo che vide quindici membri del clan Ashikaga avvicendarsi alla carica di shogun prende nome dal quartiere di Kyoto in cui fu istituita la sede del governo militare. Sebbene il bakufu degli Ashikaga restasse formalmente in vita per circa due secoli e mezzo, il suo effettivo potere sarebbe andato declinando trasferendosi nelle mani dei grandi capi militari locali, in un generale clima di tensione che avrebbe portato il Giappone a vivere un lungo periodo di guerre civili. Pertanto, alla continuità del governo militare non corrisponde un andamento altrettanto regolare per quel che concerne gli sviluppi sociali, economici e culturali, i quali, nel corso di questo periodo, ebbero un'evoluzione che di rado coincide con la cronologia dettata dagli eventi politici.</p>
<p>Nonostante la forte instabilità che caratterizzò il periodo Muromachi in generale e quello Sengoku in partivolare, sul piano sociale ed economico si registrarono sviluppi rilevanti. Numerosi progressi furono compiuti anche nell'ambito del commercio e dei trasporti. Il commercio con la Cina immise in Giappone merci pregiate; dalla Corea si apprese la tecnica per produrre cotone.</p>
<p>Dal punto di vista politico interno, nei loro domini i daimyo (signori feudali del Giappone) costruirono i propri castelli circondati di numerosi edifici che richiesero nuovi materiali e mano d'opera.</p>
<p>Questa vitalità economica e sociale fu accompagnata da un marcato progresso culturale, favorito dalla promiscuità tra l'aristocrazia nobiliare e l'élite guerriera.</p>
<p>L'inversione di rotta al processo che, nel corso del periodo Sengoku, aveva condotto a un totale decentramento prese avvio nel 1568, quando Oda Nobunaga (1534-1582), un ambizioso ed energico daimyo, riuscì a conquistare Kyoto, da cui cinque anni dopo cacciò<br/>Yoshiaki, quindicesimo e ultimo shogun Ashikaga. Nobunaga diede così inizio all'opera di riunificazione del Paese che, alla sua morte, fu proseguita da Toyotomi Hideyoshi (1537-1598) e poi da Tokugawa Ieyasu (1543-1616), il quale, per oltre due secoli e mezzo, avrebbe<br/>assicurato alla sua famiglia la successione alla carica di shogun. Mentre in Giappone si svolgevano queste vicende sotto la guida dei tre grandi "riunificatori", nei mari dell'Asia Orientale avevano fatto la loro comparsa mercanti e missionari giunti dall'Europa.</p>
	</body>
</html>
